---
permalink: Teabeleht
---

# RIA AUTENTIMISTEENUS

12.09.2017

Autentimisteenusega saab asutus oma e-teenusesse lisada mobiil-ID kasutaja autentimise toe. 

Autentimisteenus on RIAs hetkel arenduses. Tahame _live_-i jõuda õige pea.

Huvitatud asutused saavad aga juba nüüd hakata liitumiseks valmistuma.

***Kellele?*** Avaliku sektori asutustele, kes soovivad oma e-teenustes mobiil-ID kasutajaid autentida, ise seda tegemata.

***Tehnilised tingimused?*** E-teenus liidestatakse autentimisteenusega OpenID Connect protokolli kohaselt. Autentimismeetodina toetame esialgu mobiil-ID-d. Teenuse esimese järgu valmides on kavas lisada teisi autentimismeetodeid, sh eIDAS e välismaa eID kasutaja autentimine.

***Kuidas liituda?*** Asutusel tuleb:<br>
1  välja selgitada, kas ja millistes e-teenustes RIA autentimisteenust tahab kasutada<br>
2  kavandada ja tellida liidestamistöö
 - autentimiskomponendi täiendamine OpenID Connect-ga või väljavahetamine
 - hinnanguline töömaht: kogenud arendajal u 2 päeva, kui OpenID Connect-i pole varem teinud, siis 2 nädalat.
3  teostada arendus<br>
4  esitada RIA-le taotlus teenusega liitumiseks<br>
 - seejuures esitada kasutajate arvu prognoos
 - RIA registreerib teie rakenduse teenuse kliendiks ja avab teile testteenuse.
5  testida liidest RIA testteenuse vastu
 - RIA abistab võimalike probleemide lahendamisel
6  eduka testimise järel taodelda ühendamist toodanguteenusega<br>
 - RIA avab toodanguteenuse.

***Millal?***
- teenuse ärikirjelduse, tehnilised tingimused ja liidestamise juhendi avaldame 2 nädala pärast
- testteenuse - 2 nädala pärast
- tootmisteenuse - 3 nädala pärast

***Mida pakume?***
- teenuse ärikirjeldus
- SLA-d
- tehnilised tingimused ja liidestamise juhend
- testteenus
- tootmisteenus
- nõustamine ja tugi

Ootame asutusi, kes sooviksid olla teenuse pilootkasutajad. Kontakt: `Piret.Elm@ria.ee`.

[Tehnilised tingimused ja liidestamise juhend](Juhend)

![](img/KUVA-04.png)